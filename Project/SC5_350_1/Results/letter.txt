Шановний Віталію Петровичу,

дякую за надіслані цікаві результати. Вибачте, що затягнув з відповіддю, але хотів надіслати і щось своє (у додатку), але це потребувало трохи часу для оформлення.

З Вашого дозволу, хотів би уточнити деякі моменти.

Я правильно зрозумів, що в надісланих результатах експериментальна процедура була наступна:
- поміряли струм короткого замикання та напругу холостого ходу при діодному ІЧ освітленні 
- освітили галогеновою лампою певний проміжок часу 
- поміряли струм короткого замикання.... і тд?

При якій температурі проводились виміри?


Вибачте за прискіпливість... але в першому файлі ("Fe_check.docx") Ви писали КДБ-9 (зразок 05_341_3),
в другому ("Kinetics.pdf") - КДБ-10 (зразок 05_341_3),
для зразка, який дали татові (щиро дякую за це) - КДБ-2 (зразок 05_325_3).
Враховуючи, що концентрація бору важлива для кінетичних характеристик,
чи не могли б Ви уточнити марку пластин?


У надісланих роботах (дуже цікаві, ще раз дякую) Ви перед використанням
формули для надлишкової концентрації через напругу холостого ходу (яку надсилали і мені)
наголошуєте, що пластини з чистого матеріалу, довжина дифузії в декілька разів більша товщини бази.
В нашому випадку це вже не так. Чи достатньо для використання формулим того, що світло 
поглинається по товщині більш-менш рівномірно?

Певні труднощі в мене викликав розрахунок часу життя, пов'язаного з Оже процесами.
Нерідко в літературі наводиться вираз для темпу рекомбінації R,
тоді 

tau = delN / R
 
Але якщо надлишкових носіїв нема (delN = 0, режим короткого замикання )...?
Я використав вираз, справедливий при низьких рівнях збудження 

tau = 1/ (Cp Ndop^2),

але питання лишилися.


До речі у Ваших роботах, (наприклад Физика и техника полупроводников, 2015, том 49, вып. 2)
розмірність Rauger (див (2)) - 1/с.
Проте у виразі (1) Rauger виступає як доданок у сумі,
де ще одним доданком є d/tau і який ніби має розмірність м/с. Я чогось не розумію?

З повагою,
Оліх Олег

