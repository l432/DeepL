Шановна Дирекція НФДУ,

За мотивами семінару виникло питання.
Наскільки я розумію,  графік фінансування проєкту,
який пообіцяли надіслати наступного тижня, 
розраховується на основі кошторису проєкту, затвердженого восени 2020.
Якщо я погоджу зміни до проєкту (скасування відряджень,
зміни обладнання - все через лист до Наукової ради підписаний керівником установи...)
і ці зміни призведуть до зменшення загальної суми,
то що буде з графіком?
Відбудеться пропорційне зменшення всіх виплат чи я можу розраховувати
на збереження розмірів початкових надходжень? 
Звичайно, йде мова про те, що в сумі більше ніж новий кошторис виплат не буде...
Збереження початкових вилат дасть можливість отримати більше часу на закупівлі приладів, що дуже доречно в наших умовах...



З повагою,
Оліх Олег,
науковий керівник проєкту 2020.02/0036

--------------------------------------------------------------

Шановна Дирекція НФДУ,
щиро дякую за детальну відповідь, наскільки я зрозумів з "між рядків", то графік фінансування (принципи якого Ви вказали)
буде прив'язаний до остаточного (підписаного в цьому році) кошторису.

Я дуже прошу допомогти мені розв'язати дилему.
Фінансування проєкту, затверджене восени 2020 - 4729 тис.грн.
Якщо я буду планувати обладнання, вказане в заявці і відмовлюсь від певних статей (відрядження, частина конференційних внесків, зменшення оплати праці через зменшення тривалості),
то орієнтовний кошторис проєкту буде близько 4200 тис.грн.
30% від цієї суми ~ 1260 тис.грн.
Водночас вартість обладнання з заявки - 2300 тис.грн, час доставки - 10 тижнів після оплати, тендер.
Якщо врахувати витрати, які я не можу перенести на наступний етап (оплата праці, конференційні внески, які мають жорсткий дедлайн, непрямі витрати), то
це означає що на перший етап (гіпотетично вважаємо, що він закінчується у серпні) мені потрібно близько 3500 тис.грн. (83% всього кошторису),
причому перший платіж має бути біля повної вартості всього обладнання ( 2300 тис.грн, 55% ), бо інакше величезні ризики невдало закінчити купівельну кампанію.
Чи є взагалі зміст мені просити у Фонду реалізацію такої схеми (2300 тис.грн першим траншем та 3500 тис грн на першому етапі загалом)?
Або, попросити то я можу, але наскільки ймовірний такий варіант, враховуючи необхідності й інших проєктів.

Інший варіант - заміна обладнання. Заміна дешевша (загальний кошторис проєкту буде близько 2500 тис.грн) і складається з декількох найменувань, що
дозволяє рознести закупівлі по етапам.
Що Ви мені порадите?

З повагою,
Оліх Олег,
науковий керівник проєкту 2020.02/0036 

--------------------------------------------------------------------------------

