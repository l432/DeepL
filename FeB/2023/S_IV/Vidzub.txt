17 травня відвідав за допомогою програмного пакету Skype відкриту лекцію доц. Андреєва В.О. на тему  “Термодинамічні властивості магнонів у феромагнетиках “ із дисципліни "Додаткові розділи статистичної фізики", прочитану для студентів 4-курсу, які навчаються за освітньою програмою "Фізика" (перший рівень вищої освіти), спеціацізація "Квантові комп'ютери, обчислення та інформація" та дійшов наступних висновків
1.	На початку заняття було сформульовано тему і план лекції, визначено місце в курсі з метою підготовки студентів до сприйняття матеріалу за даною темою. План лекції та розглянуті питання відповідають програмі дисципліни «Додаткові розділи статистичної фізики». Мета лекції була досягнута, розглянуті під час заняття питання повністю розкривають означену тему.
2.	Лекція побудована методично грамотно. Матеріал лекції інформативно насичений, подання матеріалу змушує студентів згадувати попередньо вивчені питання. 
3.	Під час заняття використана презентація, яка містила практично текст всього заняття. Записи в презентації послідовні та розбірливі. Водночас, частина матеріалу була записана на екрані безпосередньо під час лекційного заняття, що дозволили підсилити зворотній зв’язок з аудиторією.
4.	Швидкість подачі матеріалу забезпечує можливість усвідомлення почутого та якісного засвоєння його студентами. 
5.	Викладення матеріалу відбувалося державною мовою.
6. Заняття розпочалося вчасно, були дотримані й інші часові орієнтири, що передбачаються розкладом занять.
На мою думку, відкрите лекційне заняття доцента теоретичної Андреєва Володимира Олександровича за своїм змістом, структурою, науковим та методичним рівнем повністю відповідає вимогам вищої школи та принципам сучасної класичної університетської освіти, свідчить про високий професійний рівень викладача і заслуговує високої позитивної оцінки.

Професор кафедри загальної фізики,
доктор фіз.-мат. наук, професор,
голова НМК фізичного факультету,
Оліх Олег