В рамках міжнародної програми Erasmus+ з 17 по 21 червня 2024 року делегація Київського національного університету імені Тараса Шевченка на чолі з ректором Володимиром Бугровим відвідала місто Нансі, Французька Республіка. До складу делегації входив професор кафедри загальної фізики Оліх О.Я. Основною метою візиту було підписання договору з Університетом Лотарингії щодо створення спільної лабораторії "GREENTECH". Крім того, українські вчені взяли участь у роботі воркшопу «GREEN ENERGY TECHNOLOGIES FOR THE FUTURE», ознайомилися з напрямками досліджень та матеріальною базою низки підрозділів Університету Лотарингії, лабораторії LEMPTA, дослідницького інституту IJL (Institut Jean Lamour), а також провели зустрічі з французькими колегами з метою пошуку точок дотику та можливих тем співпраці.
