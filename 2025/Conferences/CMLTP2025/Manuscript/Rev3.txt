На думку Рецензента, основні зауваження залишаються невирішеними:

1. Використання SR як «еталону».
Головне зауваження до статті залишається відкритим: Результат моделі ML
перевіряються не на MD-результатах чи експерименті, а лише порівнюються
із Symbolic Regression.
Це означає, що оцінюється узгодженість моделей між собою, а не
відповідність фізичним даним. Не можна обмежуватися таким підходом і
очікувати фізично вірогідний результат. Потрібне або обґрунтування
надійності SR у цій області (наприклад, формулами чи графіками), або
інший спосіб валідації. Простого словесного обговорення недостатньо.


2. Автори вирізають у центрі кубічного зразка одну сферичну пору та
визначають пористість через об'єм цієї сфери.
Фактично розглядається задача про куб із вписаною сферою, і залежність
k(p) визначається зміною радіуса цієї сфери.
При цьому ігноруються геометричні ефекти, характерні для реальних
матеріалів (форма пор, розподіл, взаємодія між порами). Я не є
противником модельних задач, просто виникає підозра, що сама геометрія
«сфера в кубі» суттєво впливає на форму кривої k(p). Було б корисно або
розглянути альтернативну постановку (наприклад, кубічну пору), або хоча
б обговорити ці обмеження.

Також потребують пояснення або принаймні обговорення наступні моменти:

– Розмір вибірки.
Навчальний набір MD-даних дуже малий, але у відповіді не пояснено, чи
достатньо цього для адекватного навчання, щоб модель не зводилася лише
до інтерполяції. Варто хоча б коротко оцінити покриття простору
параметрів або аргументувати, що точок достатньо.  Якщо вибірки дійсно
вистачає, корисно було б показати це, наприклад, поступово зменшуючи її,
щоб знайти межу, де якість моделі помітно погіршується.

– Стійкість моделей та обґрунтування надійності SR викликає сумніви.
Відмова від додавання шуму обґрунтована відсутністю перенавчання, але
невеликий шум часто використовують саме для перевірки стабільності до
малих варіацій вхідних даних. Така перевірка була б корисною для
демонстрації надійності кривих k(tc). Автори також вказують, що шум
підвищує нестабільність, що може, навпаки, свідчити про певну 
ненадійність SR .

Рецензент рекомендує статтю до публікації коли ці зауваження будуть
враховані.