\chapter{ОСНОВИ МЕРЕЖ ПЕРЕДАЧІ ДАНИХ}\label{chap1}
\section{Еволюція комп'ютерних мереж}\label{sec101}

Комп'ютерні мережі, що розглянуті в посібнику, не єдині мережі, які з'явилися внаслідок діяльності людства.
Наприклад, мережею, яка охоплювала досить велику територію та обслуговувала численних клієнтів, був водогін у Стародавньому Римі.
Звичайно, цей приклад є досить екзотичним, більш очевидним буде порівняння комп'ютерних мереж з електричними.
У цьому випадку електростанції за функціональним призначенням є певними аналогами інформаційних ресурсів, високовольтні лінії електропередач --- ліній зв'язку (до речі, тут спостерігається і зовнішня схожість), трансформаторні станції --- маршрутизаторів, освітлювальні та побутові прилади --- клієнтських терміналів (табл.~\ref{merezh}).



\begin{table}[h]
\caption{Компоненти зі схожими функціями у мережах \mbox{різного} призначення}
\label{merezh}
\footnotesize
\setlength{\tabcolsep}{3pt}
\begin{tabularx}{\textwidth}{|>{\raggedright\arraybackslash}X|>{\centering\arraybackslash}X|>{\centering\arraybackslash}X|>{\centering\arraybackslash}X|>{\centering\arraybackslash}X|}
%{|p{0.18}|p{0.17\textwidth}|p{0.17\textwidth}|p{0.17\textwidth}|p{0.17\textwidth}|}
  \hline
  \multicolumn{1}{|c|}{\emph{Тип мережі}}& \multicolumn{4}{c|}{\emph{Компонент}} \\
  \hhline{|=====|}
  Комп'ютерна мережа & база даних	& Лінія зв'язку	& маршру\-ти\-за\-тор	&Термінал   користувача \\
  \hline
  Водогін &Водо\-на\-пір\-на башта&Труба&Котельня&Кран\\
  \hline
  Електрична мережа	&Елек\-тро\-стан\-ція	& Лінія електропередачі &	 Трансфор\-ма\-тор\-на станція	& Ос\-віт\-лю\-валь\-ний пристрій \\
  \hline
Громадський \mbox{транспорт}& Автобусний парк	& Дорога & Транс\-порт\-на розв'язка & Зупинка\\
  \hline
\end{tabularx}
\end{table}

Комп'ютерна мережа може розглядатися як група комп'ютерів, які узгоджено виконують взаємопов'язані задачі, обмінюючись даними в автоматичному режимі.

Розглянемо основні етапи розвитку комп'ютерних систем.
Перші елект\-рон\-но-обчислювальні машини (ЕОМ) з'явилися у 50-х роках ХХ~ст.
На той час ці пристрої були дуже громіздкими та зазвичай займали цілі будівлі та характеризувалися надзвичайно високою вартістю.
Такі комп'ютери були призначені для використання досить обмеженим колом підготовлених спеціалістів.

Подібна обчислювальна система (рис.~\ref{F101}) базувалася на так званому мейнфреймі ---  потужному та надійному комп'ютері універсального призначення; користувачі готували зав\-дан\-ня-перфокарти, які містили дані та команди, і передавали їх у обчислювальний центр, де оператори вводили дані в ЕОМ.
Результати роботи мейнфрейма зазвичай роздруковувались і їх можна було отримати лише наступного дня.
Звичайно, для користувачів значно зручнішим був би інтерактивний режим роботи, під час якого з терміналу можна було б безпосередньо керувати процесом обробки своїх даних (завдань).
Проте на той час головним пріоритетом було забезпечення ефективного використання процесора, тобто неперервності його роботи, і тому інтересами користувачів часто нехтували.
\begin{figure}[b]
\center
\vspace{-5mm}
\includegraphics[width=0.8\textwidth]{F101}
\vspace{-3mm}
\caption{Приблизна структура обчислювального центру \\на основі мейнфрейму}
\vspace{-3mm}
\label{F101}
\end{figure}

\begin{wrapfigure}{R}{0.63\textwidth}
\center
%\vspace{-2mm}
\includegraphics[width=0.58\textwidth]{F102}
%\vspace{-5mm}
\caption{Багатотермінальна система}
\label{F102}
%\vspace{-5mm}
\end{wrapfigure}
На початку шістдесятих років відбулося певне зниження вартості процесорів і ступінь їх завантаження почав відігравати не настільки важливу роль.
В результаті почали з'являтися багатотермінальні системи з розділенням часу (рис.~\ref{F102}).
У таких системах користувач отримував право самостійно вводити завдання мейнфреймові за допомогою терміналу, кількість яких істотно збільшилась.
Різні термінали могли використовуватися одночасно, однак паралельність виконання задач не була реалізована, завдання різних користувачів виконувались в різний час.

%\begin{wrapfigure}{L}{0.5\textwidth}
%\center
%\vspace{-10mm}
%\includegraphics[width=0.5\textwidth]{F103}
%\vspace{-5mm}
%\caption{Співвідношення між вартістю та продуктивністю комп'ютерів відповідно до закону Гроша}
%\label{F103}
%\vspace{-5mm}
%\end{wrapfigure}
Термінали вийшли за межі обчислювального центру, поширившись по всьому підприємству; їх загальна кількість залежала від потужності комп'ютера.
У таких системах обчислювальна потужність залишалася повністю централізованою, а деякі функції (напр., введення та виведення даних) стали просторово розподіленими.
Окрім підвищення ступеня інтерактивності, користувач отримав доступ до деяких спільних інформаційних файлів та пристроїв.
Це був перший крок до створення локальних мереж.
Обчислювальна централізація була викликана тим, що часто підприємство не могло дозволити собі придбати декілька комп'ютерів: у цей період був справедливий емпіричний закон Гроша, згідно з яким продуктивність комп'ютера пропорційна квадрату його вартості.
Як наслідок, за певну суму доцільніше було купити один більш потужний комп'ютер, ніж два менш потужних (рис.~\ref{F103}).

\begin{figure}[h]
\center
%\vspace{-5mm}
\includegraphics[width=0.75\textwidth]{F103}
\vspace{-3mm}
\caption{Співвідношення між вартістю та продуктивністю \\ комп'ютерів відповідно до закону Гроша}
%\vspace{-5mm}
\label{F103}
\end{figure}


З часом виникла необхідність доступу до комп'ютера з терміналу, віддаленого на сотні, а то й тисячі кілометрів.
Така можливість була реалізована за допомогою модемів з використанням телефонних мереж.
Потім виникла потреба поєднати між собою окремі комп'ютери з метою обміну даними в автоматичному режимі.
Як наслідок з'явилися (хронологічно найпершими) глобальні мережі --- WAN (\textbf{W}ide \textbf{A}rea \textbf{N}etworks), тобто мережі, що сполучають комп'ютери, які розташовані у різних містах та країнах (рис.~\ref{F104}).
Зокрема, наприкінці 60-х років минулого століття Міністерство оборони США ініціювало роботи, спрямовані на поєднання мейнфреймів оборонних та науково-дослідних центрів.
\begin{wrapfigure}{R}{0.6\textwidth}
%\vspace{-5mm}
\includegraphics[width=0.6\textwidth]{F104}
\vspace{-5mm}
\caption{Структура перших WAN}
\label{F104}
\vspace{-3mm}
\end{wrapfigure}
У грудні 1969~р. була створена комп'ютерна мережа, яка об'єднала Каліфорнійський університет у Лос-Анджелесі, Стенфордський дослідницький центр, Університет Юти та Університет штату Каліфорнія у Санта-Барбарі.
Ця мережа отримала назву ARPAnet (ARPA --- \textbf{A}dvanced \textbf{R}esearch \textbf{P}rojects \textbf{A}gency, організація яка саме і запропонувала використовувати комп'ютери для створення систем передачі інформації) і стала вихідною точкою найбільш відомої на сьогодні глобальної мережі --- Інтернет.
До 1971~р. до ARPAnet було приєднано ще 15 вузлів; у 1973 р. ця мережа стала міжнародною, приєднавши також організації з Великобританії та Норвегії.
З часом з'явилися й інші глобальні мережі, наприклад ALOHAnet, Telenet, Transpac.

Перші глобальні мережі об'єднували комп'ютери, які працювали під керуванням різних операційних систем (ОС) --- наприклад, TSS/360, CTSS, OS/360 MULTICS.
Ці ОС містили додаткові модулі, які реалізовували певні комунікаційні протоколи, спільні для всіх учасників мережі, і тому їх можна вважати першими мережевими.
У 1972~р. був розроблений перший протокол передачі даних між комп'ютерами --- протокол NCP (\textbf{N}etwork \textbf{C}ontrol \textbf{P}rotocol). Тоді ж була розроблена і перша поштова програма.
Також були реалізовані служби обміну файлами, синхронізації баз даних тощо.
При створенні всіх цих елементів були вперше запропоновані та відпрацьовані основні ідеї, на яких базуються і сучасні обчислювальні мережі, зокрема багаторівнева структура комунікаційних протоколів, концепції комутації та маршрутизації пакетів.

Глобальні комп'ютерні мережі багато успадкували від інших глобальних мереж --- телефонних.
Наприклад, WAN досить довго використовували аналогову передачу сигналу.
Проте звичайно, були і технічні нововведення.
Напевне найголовнішим серед них була відмова від принципу комутації каналів на користь комутації пакетів, який є значно придатнішим для пересилки комп'ютерних даних.
У спадок від телефонних мереж WAN отримали також лінії зв'язку.
Ці лінії дозволяли передавати дані з невисокою швидкістю та були не дуже надійними і, як наслідок, первісні протоколи глобальних мереж містили складні процедури контролю та відновлення даних.

\begin{wrapfigure}{L}{0.55\textwidth}
\center
\vspace{-10mm}
\includegraphics[width=0.55\textwidth]{F105}
\vspace{-3mm}
\caption{Автономне використання міні-комп'ютерів}
\label{F105}
\vspace{-3mm}
\end{wrapfigure}

Внаслідок технологічного прориву на початку 70-х років почалося виробництво великих інтегральних схем.
Відкрилися можливості створення міні-комп'ютерів, які стали конкурентами мейнфреймів.
Закон Гроша перестав виконуватись: декілька міні-ЕОМ, які сумарно коштували так само, як і мейнфрейм, вирішували спеціальним чином розпаралелені задачі швидше, ніж один супер-комп'ютер.
Такі міні-комп'ютери могли також вирішувати задачі, характерні для певного відділу підприємства.
Як наслідок, кількість ЕОМ значно збільшилась і почала реалізовуватись концепція розподілу комп'ютерних ресурсів по всьому підприємству (рис.~\ref{F105}).



З часом принцип ізольованої роботи на окремому комп'ютері перестав задовольняти всі вимоги, виникла необхідність автоматичного обміну даними з користувачами інших комп'ютерів і, як наслідок, з'явилися перші локальні мережі ---  LAN (\textbf{L}ocal \textbf{A}rea \textbf{N}etworks).
Зазвичай LAN --- це об'єднання комп'ютерів, розташованих на невеликій території, в радіусі декількох кілометрів (рис.~\ref{F106}).
На перших етапах розвитку для побудови локальних мереж використовувалися нестандартні програмні та апаратні засоби і механізми передачі даних по лініях зв'язку (нестандартні мережеві технології).
Фактично, кожна локальна мережа була унікальною.

\begin{wrapfigure}{R}{0.55\textwidth}
\vspace{-8mm}
\center
\includegraphics[width=0.55\textwidth]{F106}
\vspace{-5mm}
\caption{Структура перших LAN}
\label{F106}
\vspace{-5mm}
\end{wrapfigure}


Зокрема, у 1972~р. Роберт Меткалф, що працював на той час в одній з лабораторій компанії <<Xerox>>, розробив принципи роботи і побудови так званих Ethernet-мереж.
Серед інших можна виділити також локальні мережу DECnet, створену компанією Digital Equipment Corporation у 1975~р., та мережу компанії IBM.



У 80-х роках з'являються персональні комп'ютери, які стали ідеальними елементами для побудови мереж: з одного боку, вони достатньо потужні аби забезпечити роботу мережевого програмного забезпечення, а з іншого, потребують об'єднання обчислювальної потужності для вирішення складних задач та спільного використання периферійних пристроїв та масивів пам'яті, які на той час мали досить високу вартість.
Водночас у середині 80-х починають широко використовуватися стандартні мережеві технології: Ethernet, ArcNet, Token Ring, Token Bus, FDDI.
Їх використання значно спростило процес побудови локальних мереж, перетворивши його з мистецтва на звичайну роботу, що також сприяло значному поширенню LAN.


Розглянемо декілька особливостей локальних мереж того часу.
По-перше, всі стандартні технології використовували принцип комутації пакетів.
По-друге, невелика протяжність ліній LAN дозволяла використовувати високоякісні кабельні з'єднання, які могли забезпечували досить високу швидкість передачі даних (до 10 Мбіт/с).
Як наслідок, питання економного витрачання пропускної здатності каналів LAN ніколи не було головним, на відміну від глобальних мереж.
Результатом цього став набагато простіший та зручніший доступ до загальних ресурсів.
Ще одним стандартним прийомом полегшення роботи користувача LAN була реалізація можливості після з'єднання з віддаленим ресурсом використовувати ті самі командами, як і при роботі з локальними.
Це все спричинило появу величезної кількості непрофесійних користувачів.

Таким чином, наприкінці 80-х років минулого століття внаслідок використання різних за якістю ліній зв'язку відмінності між WAN та LAN були досить відчутними:
1)~WAN використовували складніші методи передачі та обладнання з більшою вартістю;
2)~у локальних мережах швидкість обміну даними (10--100 Мбіт/с) була вища, ніж у глобальних (2.4~кбіт/с--2~Мбіт/с);
3)~для LAN характерні більш зручні та різноманітні послуги.
Окрім того, основним призначенням перших WAN було забезпечення розрахункових можливостей, наприклад, вирівнювання обчислювальних потужностей за годинними поясами, подібно до того, як це відбувається в електромережах;
в той же час LAN, насамперед інтегрували інформаційні ресурси та дефіцитні або високовартісні технічні засоби.

Але з того часу відмінності поступово стали зменшуватись.
Висока якість цифрових телекомунікаційних каналів (зокрема, використання волоконно-оптичних ліній зв'язку) дозволила збільшити швидкість обміну інформацією та знизити вимоги до протоколів глобальних комп'ютерних мереж --- з'явилися такі глобальні технології, як Frame Relay та ATM.

У 1990 р. припинила своє існування ARPAnet і почалася ера доступу до ресурсів мережі (яка тепер вже називалася Інтернет) на комерційній основі.
До речі, розвитком мереж займалися не тільки в США.
Наприклад, у Франції існував проект Minitel, у якому використовувались сервери та недорогі термінали з вбудованими модемами.
Французький уряд дозволив бажаючим безкоштовний доступ до Minitel-терміналів і у середині 90-х років цією мережею користувались близько 20\% населення країни, що є досить високим показником.
Але з часом ця мережа не витримала конкуренції і зникла через поширення Інтернету.

З початку 90-х років WAN істотно розширили спектр послуг та наздогнали LAN.
Наприклад, у 1990~р. співробітником CERN (Європейська лабораторія фізики елементарних частинок) Тімом Бернес-Лі була розроблена система організації інформації World Wide Web.
Зазначимо, що хоча гіпертекст не був абсолютною новинкою (перші теоретичні роботи в цьому напрямі з'явилися ще в 1945~р.), однак ідея поєднання на одній сторінці інформації та посилань на інші сторінки виявилась дуже продуктивною.
Внаслідок мережа Інтернет отримала платформу для розвитку різноманітних сервісів та прикладних програм.
Інтерактивні можливості World Wide Web перевищили можливості багатьох аналогічних служб локальних мереж, і тому цю службу згодом запозичили розробники LAN.
Значний внесок у зближення WAN та LAN зробило домінування протоколу ІР, який сьогодні використовується для об'єднання в єдину систему мереж, побудованих з використанням різних технологій, як глобальних, так і локальних (про багаторівневий підхід у організації мережі детальніше буде сказано у параграфі~\ref{sec302}).
З'являються нові технології, які з самого початку призначені для використання в мережах обох типів, наприклад, стандарт $10$G~Ethernet.
Нарешті, ще однією ознакою зближення LAN та WAN є поява мереж, які займають проміжне положення.
Це так звані міські мережі або мережі мегаполісів (MAN, \textbf{M}etropolitan \textbf{A}rea \textbf{N}etworks).
Мережа такого типу забезпечує економне поєднання локальних мереж між собою та їх вихід у глобальну мережу; її призначення --- обслуговування території великого міста.

Одним з головних ресурсів, який надається клієнтам комп'ютерної мережі є інформація; при цьому виконуються функції передачі інформації на великі відстані із застосуванням методів кодування та мультиплексування даних.
Все це вказує на спорідненість таких мереж з різноманітними телекомунікаційними (телефонними, радіо, телевізійними) системами.
Більше того, з кожним роком посилюється тенденція зближення комп'ютерних та класичних телекомунікаційних мереж завдяки схожості як послуг, що надаються, так і технологій, які при цьому використовуються.
Наприклад, цифрова передача, методи комутації пакетів, можливість програмування послуг сьогодні є спільними рисами обох типів мереж.
Актуальним є питання створення мультисервісної мережі, яка б поєднала риси всіх систем, що мають справу з передачею інформації.

\section{Класифікація комп'ютерних мереж}\label{sec102}

Кількість ознак, за якими можуть відрізнятися між собою комп'ютерні мережі, досить значна.
Водночас часто важко виділити ознаку, значущість якої є переважаючою.
Як наслідок, строгої ієрархічної класифікаційної структури, подібної до існуючої для живих організмів у біології, для мереж не існує;
кожна з них може одночасно належати різним типам залежно від свого набору характерних особливостей.
Розглянемо деякі з класифікуючих ознак, а також можливі відповідні типи мереж.

\vspace{5pt}
\noindent\textbf{\emph{Територіальна поширеність}}.
Фактично, класифікація за цією ознакою розглянута у попередньому параграфі, де сказано, що мережі бувають:

\noindent$\bullet$~локальні (LAN);

\noindent$\bullet$~міські (MAN);

\noindent$\bullet$~глобальні (WAN).

\noindent Також можна зустріти згадку про так звану кампусну мережу.
У класичному розумінні вона охоплює територію університету чи студентського містечка й є проміжним варіантом між LAN та MAN.
В нашій країні її аналогом можна вважати мережу, яка охоплює декілька сусідніх будинків (мікрорайонів).
Крім того, все частіше згадуються PAN (\textbf{P}ersonal \textbf{A}rea \textbf{N}etwork) --- мережу, яка поєднують персональні електронні пристрої одного користувача (телефони, смартфони, планшети, ноутбуки, бездротові гарнітури тощо).

\vspace{5pt}
\noindent\textbf{\emph{Технологія передачі}}.
Виокремлюють два варіанти:

\noindent$\bullet$~мовлення --- повідомлення, відправлене одним з комп'ютерів, отримується всіма комп'ютерами мережі;

\noindent$\bullet$~з'єднання точка--точка --- для зв'язку двох комп'ютерів використовується індивідуальний канал.

\vspace{5pt}
\noindent\textbf{\emph{Організація обміну даними}}.
Розрізняють мережі:

\noindent$\bullet$~комутації каналів;

\noindent$\bullet$~комутації пакетів.

\noindent Детальніше відмінності між цими типами мереж розглянуто у параграфі~\ref{sec201}.

\vspace{5pt}
\noindent\textbf{\emph{Швидкість передачі даних}}.
Фактично, зміст цієї ознаки зрозумілий з її назви; згідно з цим критерієм мережі бувають:

\noindent$\bullet$~низькошвидкісні --- швидкість обміну даними до 10~Мбіт/с;

\noindent$\bullet$~середньошвидкісні --- швидкість обміну до 100~Мбіт/с;

\noindent$\bullet$~високошвидкісні --- швидкість обміну більше 100~Мбіт/с.

\noindent З розвитком технологій граничні значення можуть збільшуватися.

\vspace{5pt}
\noindent\textbf{\emph{Ієрархія комп'ютерів}}.
З такого погляду існує поділ на:

\noindent$\bullet$~однорангові мережі --- випадок, коли всі комп'ютери мають однакові права; кожний користувач сам визначає, які дані та ресурси його комп'ютера будуть загальними; інша назва мережі такого типу --- робоча група;

\noindent$\bullet$~мережі з виділеним сервером --- існує комп'ютер з особливими правами та обов'язками; він надає файли, керує розподілом ресурсів, обробляє запити від інших комп'ютерів (клієнтів), забезпечує безпеку файлів та каталогів тощо.
При цьому виділяють два варіанти використання сервера: <<файл-сервер>> (дані та програми за вимогою користувача пересилаються з сервера на його комп'ютер, де можуть виконуватись та оброблюватись) та <<клієнт-сервер>> (на сервері за запитом користувача відбувається виконання програм та обробка даних, комп'ютер-клієнт отримує тільки результати запиту).

\vspace{5pt}
\noindent\textbf{\emph{Середовище передачі даних}}.
У цьому випадку принцип класифікації також зрозумілий з назви.
Розрізняють мережі

\noindent$\bullet$~дротові --- використовуються телефонні або телеграфні лінії зв'язку;

\noindent$\bullet$~кабельні --- побудовані на основі кабелів, тобто провідників, розташованих у декількох шарах ізоляції; кабелі бувають коаксіальні, зі скрученими парами та оптоволоконні;

\noindent$\bullet$~бездротові --- передача інформації здійснюється за допомогою радіохвиль або інфрачервоного випромінювання.

\noindent Більш повну інформацію з цього приводу наведено у параграфі~\ref{sec401}.

\vspace{5pt}
\noindent\textbf{\emph{Топологія мережі}}.
Детальніше питання розглянуто в параграфі~\ref{sec104}.


\section{Типи фізичних каналів}\label{sec103}
%\section{Типи фізичних каналів та топології зв'язків}\label{sec103}

\begin{wrapfigure}{r}{0.5\textwidth}
\center
\vspace{-7mm}
\includegraphics[width=0.5\textwidth]{F107}
\vspace{-5mm}
\caption{Аналогія між дуплексними (а), напівдуплексними (б) і симплексними (в) каналами та напрямками руху автомобілів}
\label{F107}
\vspace{-2mm}
\end{wrapfigure}

Окрім класифікації мережі загалом, виділяють також різні типи фізичних каналів (ліній зв'язку) між окремими компонентами системи залежно від того, в якому напрямку вони здатні передавати інформацію.
При цьому розрізняють такі канали:



\noindent\emph{дуплексний канал} --- забезпечує одночасну передачу інформації в обох напрямках (рис.~\ref{F107},а);



\noindent\emph{напівдуплексний канал} --- забезпечує передачу інформації в обох напрямках, але не одночасно, а почергово (рис.~\ref{F107},б);

\noindent\emph{симплексний канал} --- дозволяє передавати інформацію лише в одному напрямку (рис.~\ref{F107},в).

Дуплексний канал може складатися з двох симплексних або одне фізичне середовище використовується для одночасного поширення двох зустрічних інформаційних потоків;
в останньому випадку використовуються спеціальні методи виділення кожного окремого потоку із загального сигналу.


\section{Топології зв'язків}\label{sec104}

Об'єднуючи більше двох комп'ютерів, необхідно вирішити, яким чином сполучати їх один з одним.
З'єднувати доводиться не лише комп'ютери, але й інші мережеві пристрої; узагальненою назвою елемента мережі є вузол.
\emph{Топологія} комп'ютерної мережі --- це конфігурація зв'язків між вузлами.


Кількість можливих конфігурацій істотно зростає при збільшенні кількості вузлів.
Наприклад, три пристрої за умови їх нерозрізненості можна зв'язати між собою двома способами (рис.~\ref{F108},а);
у той же час для мережі з чотирьох вузлів існують вже шість варіантів сполучення (рис.~\ref{F108},б).

\begin{wrapfigure}{l}{0.55\textwidth}
\center
\vspace{-5mm}
\includegraphics[width=0.55\textwidth]{F108}
\vspace{-5mm}
\caption{Можливі конфігурації зв'язків для мережі, яка складається з трьох (а) і чотирьох (б) однакових вузлів}
\label{F108}
\vspace{-5mm}
\end{wrapfigure}

Можна або з'єднувати кожний комп'ютер з кожним, або зв'язувати їх послідовно, вважаючи, що інформація буде проходити через певні транзитні вузли. На рис.~\ref{F108},а такий вузол обведено пунктиром.
Виконувати функції транзитних вузлів можуть як спеціалізовані пристрої, так і універсальні комп'ютери, обладнані спеціальними засобами.




При виборі топології необхідно враховувати декілька параметрів, якими повинна характеризуватися мережа.
Зокрема:

\noindent$\bullet$~\emph{надійність} --- здатність виконувати завдання за будь-яких умов; наприклад, наявність декількох шляхів між двома вузлами підвищує надійність і робить можливим балансування завантаження окремих каналів;

\noindent$\bullet$~\emph{розширюваність} --- простота збільшення кількості вузлів;

\noindent$\bullet$~\emph{масштабовуванність} --- здатність мережі до нарощування кількості вузлів та протяжності ліній зв'язку у дуже широких межах без зниження продуктивності;

\noindent$\bullet$~\emph{економічність} --- зменшення витрат при створенні мережі, наприклад, чим менша сумарна довжина з'єднуючих ліній, тим більш дешевою є мережа.


Виділяють такі топології.

\begin{wrapfigure}{R}{0.48\textwidth}
\center
\vspace{-10mm}
\includegraphics[width=0.4\textwidth]{F109}
%\vspace{-5mm}
\caption{Топологія <<гратка>>}
\label{F109}
\vspace{-5mm}
\end{wrapfigure}

\vspace{4pt}
\noindent \textbf{\emph{Гратка}}.
В цьому випадку кожний вузол повинен бути зв'язаний зі всіма іншими  (рис.~\ref{F109}).
Такий спосіб сполучення вузлів зовні є досить простим, але він дуже громіздкий під час реалізації та недостатньо ефективний.
Зокрема у цьому випадку кожний пристрій повинен мати достатню кількість комунікаційних портів, а для кожної пари вузлів повинна бути виділена окрема дуплексна лінія зв'язку.
Як наслідок, для $N_{node}$ пристроїв необхідно створити $N_{node}(N_{node}-1)/2$ зв'язків, тобто кількість ліній передачі інформації квадратично залежить від кількості вузлів.
Зазвичай така топологія використовується або у мережах, які містять невелику кількість вузлів, або навпаки, великих мережах, але для зв'язування не всіх, а лише особливо важливих вузлів (напр., маршрутизаторів) з метою підвищення надійності.


Гратка є повнозв'язною топологією, решта, розглянуті нижче,  неповнозв'язні, тобто для них є характерною ситуація обміну даними за участю транзитних вузлів.


\vspace{4pt}
\noindent \textbf{\emph{Комірка}}.
Ця топологія отримується із повнозв'язної шляхом вилучення певної кількості зв'язків (рис.~\ref{F110}).
При цьому деякі канали зв'язку можуть бути індивідуальними, тобто використовуватись для передачі інформації лише безпосередньо між тими комп'ютерами, які вони з'єднують, а деякі канали будуть розділятися (принципи поділу середовища розглянуті у параграфі~\ref{sec204}) і переноситимуть дані також від (до) інших вузлів мережі.
Така топологія характерна для глобальних мереж, коли певна частина вузлів сполучена лініями зв'язку з декількома вузлами.

\vspace{-2mm}
\begin{figure}[h]
\includegraphics[width=0.4\textwidth]{F110}  \hfill
\includegraphics[width=0.4\textwidth]{F111}
\parbox[t]{0.50\textwidth}{\caption{Топологія <<комірка>>}\label{F110}} \hfill
\parbox[t]{0.50\textwidth}{\caption{Топологія <<кільце>>}\label{F111}}
\end{figure}

\vspace{2pt}
\noindent \textbf{\emph{Кільце}}.
Подібне  сполучення (рис.~\ref{F111}) передбачає, що дані від вузла до вузла передаються по колу.
Головна перевага даної топології --- резервування зв'язків: кожні два вузли з'єднані між собою як за годинниковою стрілкою, так і проти.
Крім того, дані, зробивши повне коло, повертаються до вузла, який їх генерував, що спрощує створення зворотнього зв'язку та контроль доправляння інформації адресатові.
Водночас в таких мережах необхідні запобіжні заходи для перешкоджання розриву зв'язку між всіма вузлами у випадку, коли один пристрій вимикається або виходить з ладу.
Кільцева топологія використовується, наприклад, у мережах, побудованих за технологіями FDDI та Token Ring.

\begin{wrapfigure}{L}{0.53\textwidth}
\center
\vspace{-3mm}
\includegraphics[width=0.45\textwidth]{F112}
%\vspace{-5mm}
\caption{Топологія <<зірка>>. \mbox{Виділений} вузол --- концентратор}
\label{F112}
\vspace{-3mm}
\end{wrapfigure}

\vspace{4pt}
\noindent \textbf{\emph{Зірка}}.
В цьому випадку кожний комп'ютер підключається безпосередньо до центрального пристрою, що називається концентратором (рис.~\ref{F112}).  Концентратором може бути як модифікований комп'ютер загального призначення, так і спеціалізований пристрій;
його завдання полягає у переспрямуванні даних від одного комп'ютера до іншого (всіх інших).
Перевагою такого способу організації зв'язку є висока надійність: пошкодження одного з кабелів викличе відімкнення лише одного вузла, тоді як вся мережа загалом залишиться працездатною.
Недоліками топології варто назвати більш високу вартість обладнання, викликану необхідністю спеціалізованого вузла --- концентратора, а також те, що розширюваність обмежується кількістю портів концентратора.
Ця топологія характерна для локальних мереж, побудованих за технологією Ethernet з використанням скрученої пари.



\begin{wrapfigure}{R}{0.49\textwidth}
\center
\vspace{-8mm}
\includegraphics[width=0.45\textwidth]{F113}
%\vspace{-5mm}
\caption{Топологія <<дерево>>}
\label{F113}
\vspace{-3mm}
\end{wrapfigure}

\vspace{4pt}
\noindent \textbf{\emph{Дерево (ієрархічна зірка)}}.
У цьому випадку мережа будується з використанням декількох концентраторів, ієрархічно з'єднаних між собою (рис.~\ref{F113}).
Особливістю топології є те, що між будь-якими вузлами існує лише єдиний шлях.
Максимальна кількість концентраторів та кінцевих вузлів залежить від протоколу, який використовується в мережі.
На сьогодні це найпоширеніша топологія як для локальних, так і для глобальних мереж.

\begin{wrapfigure}{L}{0.48\textwidth}
\center
%\vspace{-8mm}
\includegraphics[width=0.45\textwidth]{F114}
%\vspace{-5mm}
\caption{Топологія <<спільна шина>>}
\label{F114}
\vspace{-5mm}
\end{wrapfigure}

\vspace{4pt}
\noindent \textbf{\emph{Спільна шина}}.
Це частковий випадок зіркової топології, центральним елементом є кабель, до якого приєднуються окремі комп'ютери (рис.~\ref{F114}).
Інформація, яка передається, доступна для всіх вузлів.
Основні переваги --- низька вартість та простота збільшення кількості вузлів; недоліки --- низька надійність (будь-який дефект кабелю повністю паралізує всю мережу) та невисока продуктивність (у кожний момент часу лише один з елементів мережі може передавати дані, і тому пропускна здатність розподіляється між всіма вузлами).
При такій топології два відкриті кінці кабелю повинні закінчуватися електричним опором (навантаженням) для запобігання відбиття сигналів та їх подальшого змішування з іншими, генерованими пізніше.
Ця топологія характерна для мереж Ethernet, побудованих на основі коаксіального кабелю (Thick Ethernet та Thin Ethernet).
Таку саму топологію мають і мережі бездротового зв'язку; в цьому випадку роль спільної шини відіграє радіосередовище.

\begin{wrapfigure}{r}{0.58\textwidth}
\center
\vspace{-5mm}
\includegraphics[width=0.58\textwidth]{F115}
\vspace{-5mm}
\caption{Мережа зі змішаною \mbox{топологією}}
\label{F115}
\vspace{-5mm}
\end{wrapfigure}

У невеликих за кількістю вузлів мережах зазвичай використовується одна типова топологія.
На противагу великі мережі характеризуються наявність різноманітних зв'язків і в них можна виділити лише фрагменти, де топологія є цілком визначеною.
Вся ж мережа загалом має змішану топологію (рис.~\ref{F115}).



Для кожної мережі розрізняють фізичну та логічну топології.
Перша визначається прокладеними лініями з'єднання комп'ютерів, тоді як друга описує шляхи проходження інформації по мережі і залежить від налаштувань комунікаційного обладнання.
Між собою ці топології можуть як збігатися, так і відрізнятися (рис.~\ref{F116}).

\begin{figure}[h]
\center
\includegraphics[width=0.8\textwidth]{F116}
\caption{Приклади співпадіння (а) і відмінності (б) логічної та фізичної топологій}
\label{F116}
%\vspace{-5mm}
\end{figure}

Наприклад, у більшості випадків кільцева топологія реалізується лише на логічному рівні, тоді як на фізичному кабелі з'єднуються з концентратором і вся система нагадує зірку.
На рис.~\ref{F116},а зображено мережу, у якої і фізична, і логічна топології є кільцевими; водночас на рис.~\ref{F116},б фізична топологія мережі --- спільна шина, а логічна ---  кільце.



\section{Комутація та маршрутизація}\label{sec105}

Головними задачами, які треба вирішити при створенні комп'ютерної мережі, є комутація та маршрутизація.
Вони зазвичай вирішуються одночасно і обидві досить складні, і тому для спрощення розбиваються на декілька підзадач.



\textbf{Комутацією} називається процес з'єднання кінцевих вузлів з використанням системи транзитних вузлів.
Зрозуміло, що при цьому основною метою є забезпечення існування неперервного шляху між довільною парою мережевих пристроїв.
Нерідко задача вирішується шляхом створення підмереж, які містять відносно невелику кількість елементів, та подальшого поєднання підмереж у одну велику мережу.
Основними складовими цього завдання є такі.



\noindent$\bullet$~\textbf{\emph{Створення комутаційної мережі}}.
Для мереж із неповнозв'язною топологією, як вже згадувалося, інформація буде передаватися через транзитні вузли.
В багатьох випадках більш доцільним є виділення певного набору вузлів лише для вирішення задачі спрямування даних у потрібному напрямку. Сукупність таких вузлів і утворює комутаційну мережу.

\vspace{-0mm}
\begin{wrapfigure}{hL}{0.6\textwidth}
\vspace{-2mm}
\includegraphics[width=0.6\textwidth]{F117}
\vspace{-5mm}
\caption{Зкомутована мережа}
\label{F117}
\vspace{-5mm}
\end{wrapfigure}

Наприклад, для мережі на рис.\ref{F117} можна виділити, обведену штрихованою лінією, комутаційну мережу з вузлів 3, 5, 8 та 9 та з'єднані з нею кінцеві вузли 1, 2, 4, 6, 7, 10, 11 та 12.

\noindent$\bullet$~\textbf{\emph{Адресація}}.
Кожний мережевий інтерфейс кожного з вузлів повинен отримати власну адресу; адреси бувають символьними та числовими, унікальними, груповими та широкомовними, можуть мати плоску чи ієрархічну організацію --- більш детально про це сказано у параграфі~\ref{sec205}.

\noindent$\bullet$~\textbf{\emph{Мультиплексування інформації}} ---  див.~параграф~\ref{sec203}.

\noindent$\bullet$~\textbf{\emph{Вибір методів комутації}} ---  див.~параграф~\ref{sec201}.

Послідовність вузлів, розташованих на шляху від відправника даних до їх одержувача утворюють маршрут.
Наприклад, для мережі на рис.~\ref{F117} вузли 4 та 11 безпосередньо між собою не пов'язані, і тому змушені обмінюватись даними через транзитні вузли 3, 5 та 9 (або 3, 5, 8 та 9).
В першому випадку маршрутом буде послідовність $\{4-3-5-9-11\}$, в другому ---  $\{4-3-5-8-9-11\}$.

\vspace{5pt}
\textbf{Маршрутизацією} називаються процеси вибору маршруту та наступне просування даних відповідно до здійсненого вибору.
При цьому можна виділити такі підзадачі.

\noindent$\bullet$~\textbf{\emph{Визначення інформаційних потоків}}.
Через один транзитний вузол можуть проходити декілька маршрутів.
Наприклад, на рис.~\ref{F117}, через вузол 5 проходять всі дані, спрямовані у вузли 6, 7 та 10.
Як наслідок, транзитний вузол мусить вміти розпізнавати отримані потоки даних, щоб переадресувати їх на потрібний інтерфейс.

Загалом \emph{інформаційним потоком} (або \emph{потоком даних}, data stream) називають неперервну послідовність даних, об'єднаних спільним набором ознак, які дозволяють виділити дану послідовністю серед інших (виділити із загального трафіку).
Такою визначальною ознакою, наприклад, може бути адреса джерела.
Водночас ці ж дані можна уявити як сукупність підпотоків, ознакою кожного з яких буде адреса призначення.
Також ці підпотоки можна розділити залежно від програми, яка генерувала ту чи іншу інформацію, тобто поділ загального трафіку на інформаційні потоки не однозначний.


Певну аналогію процесам маршрутизації можна знайти, розглядаючи роботу поштової служби.
В цьому випадку визначення інформаційних потоків дуже близьке до сортування листів за адресами призначення.
Іншими важливими ознаками сортування можуть бути вимоги до швидкості (авіа- чи наземний транспорт) або надійності (рекомендований чи звичайний лист) доправляння пошти.

\begin{wrapfigure}{R}{0.55\textwidth}
\vspace{-3mm}
\includegraphics[width=0.55\textwidth]{F118}
\vspace{-5mm}
\caption{Мережа, канали якої забезпечують різну швидкість передачі даних. Числа біля ліні зв'язку --- швидкість (у Мбіт/с)}
\label{F118}
\vspace{-3mm}
\end{wrapfigure}

\noindent$\bullet$~\textbf{\emph{Визначення маршруту}}.
Навіть у тому випадку, коли між двома кінцевими вузлами існує лише один шлях, то при складній будові мережі визначення маршруту є нетривіальною задачею і її вирішення вимагає використання спеціальних процедур.
Якщо ж можливих шляхів багато, то для вибору серед них оптимального (або хоча б близького до нього, раціонального) повинен бути певний критерій.
Наприклад, можна орієнтуватися на топологію мережі, і вибирати маршрут з мінімальною кількістю вузлів.
Зокрема, для мережі, зображеної на рис.~\ref{F118}, згідно з цим критерієм маршрут між вузлами 2 та 5 повинен проходити через вузли 3 та 4.
Проте слід зважати і на інші параметри мережі.
Для великих за обсягом даних важливо, щоб вони передавалися по каналах з високою пропускною здатністю; для коротких повідомлень, які генеруються системами керування, більш важливим є надійність ліній зв'язку та відсутність затримок на маршруті.
Якщо припустити, що між вузлами 3 та 4 (рис.~\ref{F118}) прокладено кабель типу скрученої пари, а між 3 та 7 і 4 та 7 --- оптоволоконний, який має більшу пропускну здатність, то більш раціональним щодо швидкості передачі інформації (за умови, що затримка, пов'язана з комутацією у вузлі 7 не дуже істотна) був би маршрут $\{2-3-7-4-5\}$.

Кількісна характеристика, отримана внаслідок вимірювання ступеня наближеності між двома об'єктами мережі, називається \textbf{\emph{метрикою}}.
Метрика може враховувати різні фактори: кількість вузлів маршруту, пропускну здатність ліній зв'язку, час проходження маршруту, лінійну протяжність фізичних каналів, вартість передачі інформації тощо.
Метрика повинна бути адитивною, тобто метрика складеного маршруту повинна дорівнювати сумі метрик складових.
Наприклад, для побудови метрики, яка оцінює пропускну здатність, зазвичай використовують такий підхід: метричну довжину кожної ділянки маршруту характеризують величиною, оберненою до пропускної здатності.
При цьому, щоб не оперувати з дробовими числами, отримане значення множиться на число, не менше максимальної пропускної здатності в мережі.
Наприклад, для випадку на рис.~\ref{F118} таким множником можна вибрати 100~Мбіт/с і тоді метрики каналів $\{3-7\}$ та $\{7-4\}$ дорівнюватимуть 1, а для $\{3-4\}$ ---  10.
При такому підході загальна метрика маршруту $\{2-3-4-5\}$ дорівнюватиме 30, а маршруту $\{2-3-7-4-5\}$ --- лише 22; порівняння цих величин дозволяє вибрати маршрут більш раціонально.

Повертаючись до роботи поштової служби можна сказати, що в цьому випадку для більшості адрес призначення маршрути вже визначені.
Однак у зв'язку з політичними, технологічними, транспортними та економічними змінами можуть виникати нові маршрути і зникати старі.

\noindent$\bullet$~\textbf{\emph{Сповіщення мережі про маршрут}}.
Для того, щоб правильно обробляти отримані дані, кожний транзитний вузол повинен своєчасно отримати інформацію про те, куди (на який інтерфейс) слід спрямовувати той чи інший інформаційний потік.
Внаслідок обробки подібних повідомлень створюється так звана таблиця маршрутизації.

Фактично у кожному поштовому відділенні є таблиця відповідності між країною призначення листа та наступним відділенням, куди слід його переслати.

\noindent$\bullet$~\textbf{\emph{Просування потоків}}.
Цей термін приховує процеси розпізнавання потоків та їх локальне переспрямування на транзитному вузлі,
а саме: дані які надійшли, аналізуються з метою виявлення певних ознак, вказаних у таблиці маршрутизації.
Якщо збіг відбувся, то дані надсилаються на відповідний інтерфейс.
Наприклад (рис.~\ref{F117}), під час інформаційного обміну між вузлами 4 та 11 транзитний вузол 3 повинен передавати дані між інтерфейсами 3D та 3С, а вузол 9 --- між 9А та 9В при використанні маршруту $\{4-3-5-9-11\}$ і між 9С та 9В для маршруту $\{4-3-5-8-9-11\}$.
З погляду роботи пошти ця операція відповідає сортуванню листів у поштовому відділенні, а також їх розподілу по окремих мішках і пересилка в потрібному напрямку.

\section{Обладнання комп'ютерних мереж}\label{sec106}
Коротко розглянемо основні пристрої, які використовуються при побудові комп'ютерних мереж.
Зрозуміло, що основним елементом у комп'ютерних мережах є комп'ютери.
Їх ще називають робочими станціями, кінцевими вузлами\footnote{В цьому випадку слово <<кінцевий>> означає, що в такому вузлі можуть починатися і закінчуватися інформаційні потоки, і воно не пов'язане з можливим місцем розташуванням вузла в мережі.}  тощо.
Зазвичай комп'ютери можна використовувати і як пристрої, про які буде згадано нижче, проте більш спеціалізовані прилади виконують специфічні задачі значно краще.



На сьогодні в комп'ютерних мережах для передачі інформації використовуються електромагнітні хвилі різних діапазонів.
Відомо, що при поширенні електромагнітної хвилі у середовищі відбувається її згасання та, якщо середовище неоднорідне, відбиття.
При цьому спостерігається послаблення та спотворення інформаційного сигналу.
Одним з найпростіших мережевих пристроїв для виправлення цієї ситуації є \emph{повторювач} (\emph{repeater})\footnote{Для іменування мережевих пристроїв поряд з перекладами англомовних термінів досить широко вживаються і слова-транскрипції.
Наприклад, для назви даного приладу окрім слова <<повторювач>> використовують також і <<репітер>>.}.

\begin{wrapfigure}{R}{0.4\textwidth}
\vspace{-3mm}
\includegraphics[width=0.4\textwidth]{F119}
\vspace{-5mm}
\caption{Схема використання повторювача}
\label{F119}
\vspace{-3mm}
\end{wrapfigure}

Повторювач має що найменше два мережеві інтерфейси (порти); отримавши та розпізнавши сигнал на одному з них, пристрій регенерує сигнал (фактично створюючи копію того, що було згенеровано джерелом) і ретранслює на решту портів (рис.~\ref{F119}).
Таким чином відбувається підсилення сигналу та очищення його від завад, але жодної обробки чи фільтрації даних при цьому не відбувається.
Єдиним винятком може бути ситуація, коли на один з портів весь час надходять дані з помилками.
В цьому випадку репітер вважає, що у відповідному сегменті відбулася аварія і перестає ретранслювати сигнали з цього інтерфейсу аби не поширювати помилки на всю мережу.

\begin{wrapfigure}{L}{0.4\textwidth}
\vspace{-1mm}
\includegraphics[width=0.4\textwidth]{F120}
\vspace{-5mm}
\caption{Схема використання концентратора}
\label{F120}
\vspace{-3mm}
\end{wrapfigure}

Після поширення зіркової топології в мережах почали використовувати \emph{концентратор} (\emph{con\-cen\-tra\-tor}) або \emph{хаб} (\emph{hub}).
Найпростіший концентратор --- це багатопортовий повторювач (рис.~\ref{F120}), який пов'язує між собою декілька комп'ютерів і дублює сигнал або на всіх портах, або лише на наступному після того, який цей сигнал отримав.
Фактично, це головний з'єднуючий пристрій в мережах із зірковою топологією.
Концентратори бувають пасивні та активні; пасивні не обробляють дані і здійснюють лише локальну комутацію; активні додатково виконують функції повторювача.

\begin{wrapfigure}{R}{0.55\textwidth}
\vspace{-5mm}
\includegraphics[width=0.55\textwidth]{F121}
\vspace{-5mm}
\caption{Схема мережі до (а) та після (б) використання мосту}
\label{F121}
\vspace{-2mm}
\end{wrapfigure}

Результатом еволюції концентратора став пристрій, який називається \emph{міст} (\emph{bridge}).
Цей прилад розділяє мережу на окремі сегменти, аналізуючи отримані інформаційні потоки і пропускаючи в сусідній сегмент лише ті дані, які адресовані вузлам цього сегмента (рис.~\ref{F121}).
Такий підхід підвищує ефективність роботи мережі завдяки локалізації внутрішнього трафіку, який не залишає межі свого сегмента і не <<засмічує>> зовнішні лінії зв'язку.
Мости також дозволяють зв'язати між собою різні фізичні середовища передачі (напр., кабелі різних типів).


\emph{Комутатор} (\emph{switch}, або комутуючий концентратор) --- це багатопортовий пристрій, який як і міст дозволяє об'єднати декілька окремих сегментів в одну мережу (рис.~\ref{F122}).
Проте, на відміну від мостів, комутатори здійснюють не послідовну, а паралельну обробку даних, які потрапляють на його входи, просуваючи їх одночасно між декількома парами своїх портів, що істотно збільшує пропускну здатність мережі.
На сьогодні кожний приєднаний до комутатора сегмент зазвичай містить лише один вузол, який  приєднаний власною лінією зв'язку й отримує тільки адресовані саме йому дані.

\begin{figure}[hbt]
\includegraphics[width=0.4\textwidth]{F122} \hfill
\includegraphics[width=0.5\textwidth]{F123}
\parbox[t]{0.4\textwidth}{\caption{Схема використання комутатора}\label{F122}} \hfill
\parbox[t]{0.5\textwidth}{\caption{Схема використання маршрутизатора}\label{F123}}
\vspace{-5mm}
\end{figure}


У більш складній мережі, яка об'єднує декілька сегментів, що відрізняються топологією, фізичним середовищем, яке використовується для передачі інформації тощо, комутаторів для забезпечення швидкої та ефективної взаємодії недостатньо.
В цьому випадку використовують пристрій, який називається \emph{маршрутизатор} (\emph{router}).
Він здатний відфільтровувати трафік в локальному сегменті, знати адресу кожного сегмента та визначати найкращі шляхи для пересилки даних.
Маршрутизатори (рис.~\ref{F123}) значно функціональніші, ніж комутатори, і здатні до більш інтелектуальної обробки інформаційних потоків.
Наприклад, вони можуть обмінюватись повідомленнями про стан маршруту і використовувати цю інформацію для того, щоб при просуванні даних обходити повільні або несправні ділянки мережі.

\begin{wrapfigure}{l}{0.5\textwidth}
\vspace{-1mm}
\includegraphics[width=0.5\textwidth]{F124}
\vspace{-5mm}
\caption{Схема використання шлюзу}
\label{F124}
\vspace{-5mm}
\end{wrapfigure}

Крім маршрутизаторів об'єднувати різнорідні мережі (сегменти мереж) може \emph{шлюз} (\emph{ga\-te\-way}).
Шлюз (рис.~\ref{F124}) працює повільніше, ніж міст або маршрутизатор, але він здатен виконувати складніші дії: перетворення протоколів та смуги пропускання сигналу, зміну способу стиснення даних та їх формат.
У більшості випадків шлюзи спеціалізовані, тобто призначені для виконання лише певного типу перетворення даних.

\section{Системи числення. Одиниці інформації}\label{sec107}

Система числення --- це спосіб представлення чисел за допомогою письмових знаків.
У кожній системі використовується свій набір числових знаків, які називаються цифрами.
Системи числення поділяються на непозиційні (або адитивні), позиційні та змішані (табл.~\ref{SysChis}).
В непозиційних величина, яку позначає цифра, не залежить, від її розташування в числі.
Чи не найвідомішим прикладом (майже) такої системи є римська, у якій цифрами слугують латинські літери --- I, V, X, L, C, D, M.
Єдиним відхилення від <<непозиційності>> є те, що менша цифра віднімається від більшої, якщо перша розташована зліва від другої.

В позиційних системах числення цифра має різні значення залежно від того місця (розряду), де вона розташована.
Винахід такого методу запису чисел вважається досягненням шумер та вавилонян.
Зазвичай у подібних системах певне число $b$ використовується як основа, а будь-яке інше число $x$ записується у вигляді лінійної комбінації цілих степенів $b$:
\begin{equation*}
    x=\sum_ka_kb^k
\end{equation*}
де $0\leq a_k \leq(b-1)$ --- цілі числа, що є цифрами\footnote{У найбільш загальному випадку наведена умова для цифр не є обов'язковою: наприклад, існують системи числення з основою, рівною $-2$, $(-1+і)$, $(-1-і)$ (де $і$ --- уявна одиниця) і для всіх цих систем цифрами є <<1>> та <<0>>.}.
Перед числом може стояти символ, який означає його знак.

\vspace{-5mm}
\begin{table}[h]
\caption{Характеристики деяких систем числення}
\label{SysChis}
%\vspace{-5pt}
\footnotesize
\setlength{\tabcolsep}{2pt}
\begin{tabularx}{\textwidth}{|>{\setlength{\hsize}{0.75\hsize}\centering\arraybackslash}X|
    c|
   >{\setlength{\hsize}{0.55\hsize}\centering\arraybackslash}X|
   >{\setlength{\hsize}{1.8\hsize}\centering\arraybackslash}X|
   >{\setlength{\hsize}{0.9\hsize}\centering\arraybackslash}X|}
  \hline
  \emph{Назва}	& \emph{Тип}	& \emph{Основа}	&\emph{Цифри}	&\emph{Приклад}\\
   \hhline{|=====|}
  Римська&	Непозиційна	& $-$&	I, V, X, L, C, D, M	&МСМLXXIV\\
  \hline
  Десяткова&Позиційна&10&	0, 1, 2, 3, 4, 5, 6, 7, 8, 9&	1974\\
  \hline
  Двійкова &Позиційна&	2&	0, 1&	11110110110\\
  \hline
  Вісімкова	&Позиційна&	8&	0, 1, 2, 3, 4, 5, 6, 7&	3666\\
  \hline
  Шістнад\-цят\-ко\-ва	&Позиційна&	16&	0, 1, 2, 3, 4, 5, 6, 7, 8, 9, А, В, С, D, E, F	 &7В6\\
  \hline
  Часові проміжки&Змішана&	\{1, 60, 3600...\}	&Секунда, хвилина, година, доба, тиждень...	 &32 хв   54 с\\
  \hline
\end{tabularx}
\end{table}
\vspace{-3mm}

Найбільш поширеною та зручною для переважної більшості людей є десяткова система числення, поява якої пов'язана з численням за допомогою пальців.
У цій системі основою є число десять ($b = 10$), арабські цифри від 0 до 9 є цифровими знаками $a_k$.
Якщо треба представити ціле число, то проводиться розклад по додатних цілих степенях десяти:
\begin{equation*}
    x=a_0\times10^0+a_1\times10^1+a_2\times10^2+a_3\times10^3+\ldots+a_n\times10^n\;;
\end{equation*}
наприклад:
\begin{equation*}
    1974=4\times10^0+7\times10^1+9\times10^2+1\times10^3\;.
\end{equation*}
Якщо число не ціле, використовуються і від'ємні степені:
\begin{equation*}
    x=a_m\times10^{-m}+\ldots+a_{-1}\times10^{-1}+a_0\times10^0+a_1\times10^1+\ldots+a_n\times10^n\;;
\end{equation*}
\begin{equation*}
    3.14=4\times10^{-2}+1\times10^{-1}+3\times10^0\;.
\end{equation*}

На сьогодні майже у всіх комп'ютерних системах застосовується двійкова система числення, для якої $b=2$.
Зручність її використання пов'язана з тим, що: чим менше значень набуває напруга у певному діапазоні, тим більш віддаленими одна від одної можна вибрати ці величини, а отже, і легше буде розрізняти ці стани між собою.
Тому було вирішено використовувати лише два значення напруги, яким приписали назви <<нуль>> та <<одиниця>> і створено систему операцій, яка спирається на використання лише цих двох цифр.
Таким чином, для цієї системі у представленні чисел зустрічаються лише нулі та одиниці і розклад проводиться за степенями двійки.
Для розрізнення десяткових чисел та двійкових у кінці останніх ставлять літеру <<$b$>>, наприклад: $11110110110\,b$.




Для переведення двійкового числа в десяткове слід скласти двійки у степенях, які відповідають позиціям, де розташовані одиниці; доданки, які пов'язані з позиціями, де розташовані нулі, внеску не даватимуть:
\begin{multline*}
11110110110\,b=0\times2^0+1\times2^1+1\times2^2+0\times2^3+1\times2^4+1\times2^5+{}\\
+0\times2^6+1\times2^7+1\times2^8+1\times2^9+1\times2^{10}+={}\\
=0+2+4+0+16+32+0+128+256+512+1024=1974
\end{multline*}





Для зворотнього переведення треба поділити десяткове число на 2, цілу частину частки поділити знову, продовжуючи доки вона не стане нульовою.
Залишки кожного ділення і є цифрами двійкового числа; записувати їх треба починаючи з найменшого розряду (справа наліво) --- див.~табл.\ref{DvDs}.


Для зміни знака цілого числа, його цифри інвертують, тобто замінюють всі одиниці нулями і навпаки, та додають одиницю.
Іншим варіантом представлення від'ємних чисел є виділення найстаршого розряду для збереження знака числа.

% \afterpage{\clearpage}

При перетворенні дробового десяткового числа на двійкове послідовність дій може бути такою:
1)~перетворюється ціла частина, використовуючи вищенаведену процедуру;
2)~дробова частина множиться на значення основи системи числення;
3)~ціла частина отриманого результату є цифрою дробової частини шуканого двійкового числа.
Пункти~2 і 3 повторюються до досягнення необхідної точності або поки дробова частина результату множення не стане дорівнювати нулю;
цифри дробової частини двійкового числа при цьому слід записувати зліва направо ---  див.~табл.\ref{DvDs}.

\vspace{-5mm}
\begin{table}[!h]
\caption{Переведення десяткових чисел у двійкові}
\label{DvDs}
%\vspace{-5pt}
\footnotesize
\setlength{\tabcolsep}{2pt}
\begin{tabularx}{\textwidth}{|>{\setlength{\hsize}{0.6\hsize}\centering\arraybackslash}X|
   >{\setlength{\hsize}{0.80\hsize}\centering\arraybackslash}X|
   >{\setlength{\hsize}{1.2\hsize}\centering\arraybackslash}X|
   >{\setlength{\hsize}{1.4\hsize}\centering\arraybackslash}X|
  % >{\centering\arraybackslash}X|
%   >{\centering\arraybackslash}X|
%   >{\centering\arraybackslash}X|
   >{\setlength{\hsize}{1.0\hsize}\centering\arraybackslash}X|}
  \hline
 \multirow{2}{\hsize}{\centering{\emph{Вихідне число}}}	&
 \multirow{2}{\hsize}{\centering{\emph{Операція}}}	& \multicolumn{2}{|c|}{\emph{Частка (добуток)}}	&
 \multirow{2}{\hsize}{\centering{\emph{Результат}}}\\ \cline{3-4}
  &&\emph{Ціла частина}&\emph{Залишок \newline (дробова частина)}&\\
   \hhline{|=====|}
  \multirow{11}{\hsize}{\centering{1974}}&$1974\div2$&987&\textbf{0}&
  \multirow{11}{\hsize}{\centering{11110110110$_2$}}\\
  \cline{2-4}
  &$987\div2$&493&\textbf{1}&\\\cline{2-4}
  &$493\div2$&246&\textbf{1}&\\\cline{2-4}
  &$246\div2$&123&\textbf{0}&\\\cline{2-4}
  &$123\div2$&61&\textbf{1}&\\\cline{2-4}
  &$61\div2$&30&\textbf{1}&\\\cline{2-4}
  &$30\div2$&15&\textbf{0}&\\\cline{2-4}
  &$15\div2$&7&\textbf{1}&\\\cline{2-4}
  &$7\div2$&3&\textbf{1}&\\\cline{2-4}
  &$3\div2$&1&\textbf{1}&\\\cline{2-4}
  &$1\div2$&0&\textbf{1}&\\
  \hhline{|=====|}
  \multirow{11}{\hsize}{\centering{3.14}}&$3\div2$&1&\textbf{1}&
  \multirow{11}{\hsize}{\centering{11.001000111$_2$}}\\
  \cline{2-4}
  &$1\div2$&0&\textbf{1}&\\\cline{2-4}
  &$0.14\times2$&\textbf{0}&0.28&\\\cline{2-4}
  &$0.28\times2$&\textbf{0}&0.56&\\\cline{2-4}
  &$0.56\times2$&\textbf{1}&0.12&\\\cline{2-4}
  &$0.12\times2$&\textbf{0}&0.24&\\\cline{2-4}
  &$0.24\times2$&\textbf{0}&0.48&\\\cline{2-4}
  &$0.48\times2$&\textbf{0}&0.96&\\\cline{2-4}
  &$0.96\times2$&\textbf{1}&0.92&\\\cline{2-4}
  &$0.92\times2$&\textbf{1}&0.84&\\\cline{2-4}
  &$0.84\times2$&\textbf{1}&0.68&\\
  \hline
\end{tabularx}
%\vspace{-5mm}
\end{table}



Головним недоліком двійкової системи числення є розміри чисел, якими треба оперувати.
У зв'язку з цим використовують також такі позиційні системи числення, як вісімкова та шістнадцяткова.

Із назви зрозуміло, що для вісімкової системи основою є 8, а шістнадцяткової --- 16;
в першому випадку число складатиметься з арабських цифр від 0 до 7 включно, в другому --- з всіх арабських цифр та перших шести літер латинського алфавіту А, В, С, D, E та F, які відповідають десятковим числам 10, 11, 12, 13, 14 та 15, відповідно.
Номер позиції цифри у вісімковому (шістнадцятковому) числі відповідає степеню, до якого треба піднести 8 (16), домножити на цю цифру і просумувати з доданками, які відповідають іншим цифрам, щоб отримати десяткове представлення числа.
Зворотнє переведення здійснюється за тим самим принципом, який описаний вище для двійкової системи.

Для розрізнення шістнадцяткових чисел після них може ставитися літера <<$h$>>, або перед ними записуватися префікс <<$0\times$>> чи <<\$>>.
Більш загальним способом, що дозволяє розрізнити яка саме система числення застосована при записі числа, є запис в кінці числа основи у вигляді нижнього індексу. Наприклад, числа $10_{10}$, $10_2$, $10_8$ та $10_{16}$ відповідатимуть десятковим числам 10, 2, 8 та 16, відповідно.
Надалі, якщо не вказано окремо, числа без позначок означатимуть використання десяткової системи числення, для виокремлення вісімкових та шістнадцяткових чисел використовуватиметься нижній індекс, а двійкові будуть записуватися у лапках.

Досить просто перевести двійкове число у вісімкове.
Для цього слід розбити двійкове на групи по три цифри та кожну з груп замінити відповідною десятковою цифрою.
Якщо кількість цифр у цілій (дробовій) частині двійкового числа не кратна 3, то можна дописати нулі зліва (справа). Наприклад:

\vspace{5pt}

%\begin{tabular}{ccccccc}
{\setlength{\tabcolsep}{2pt}
\noindent
\begin{tabularx}{\textwidth}{>{\setlength{\hsize}{2.6\hsize}\centering\arraybackslash}X
   >{\setlength{\hsize}{0.35\hsize}\centering\arraybackslash}X
   >{\setlength{\hsize}{0.35\hsize}\centering\arraybackslash}X
   >{\setlength{\hsize}{0.35\hsize}\centering\arraybackslash}X
   >{\setlength{\hsize}{0.35\hsize}\centering\arraybackslash}X
   >{\setlength{\hsize}{0.25\hsize}\centering\arraybackslash}X
   >{\setlength{\hsize}{2.75\hsize}\centering\arraybackslash}X}
\emph{двійкове число}&011&110&110&110&\multirow{2}{*}{; }&\multirow{2}{*}{$11110110110_2=3666_8\,$;}\\
\emph{вісімкове число}&3&6&6&6&&
\end{tabularx}}
%\end{tabular}

\vspace{5pt}
%\begin{tabular}{cccccccc}
{\setlength{\tabcolsep}{2pt}
\noindent
\begin{tabularx}{\textwidth}{>{\setlength{\hsize}{2.6\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.05\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.25\hsize}\centering\arraybackslash}X
   >{\setlength{\hsize}{3.5\hsize}\centering\arraybackslash}X}
\emph{двійкове число}&011&.&001&000&111&\multirow{2}{0.5cm}{ ; }&\multirow{2}{\hsize}{$11.001000111_2=3.107_8\,$.}\\
\emph{вісімкове число}&3&.&1&0&7&&
\end{tabularx}}
%\end{tabular}

\vspace{5pt}
При переведенні вісімкового числа у двійкове кожна цифра замінюється відповідною групою з трьох двійкових цифр.

Так само просто здійснюється переведення двійкового числа в шістнадцяткове, і навпаки.
Єдиною відмінністю є лише те, що кожній шістнадцятковій цифрі відповідає група з чотирьох двійкових, а не з трьох, як в попередньому випадку:

\vspace{5pt}
%\begin{tabular}{cccccc}
{\setlength{\tabcolsep}{3pt}
\noindent
\begin{tabularx}{\textwidth}{>{\setlength{\hsize}{2.1\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.4\hsize}\centering\arraybackslash}X
   >{\setlength{\hsize}{0.2\hsize}\centering\arraybackslash}X
   >{\setlength{\hsize}{2.5\hsize}\centering\arraybackslash}X}
\emph{двійкове число}&0111&1011&0110&\multirow{2}{0.5cm}{ ; }&\multirow{2}{\hsize}{$11110110110_2=7$B$6_{16}\,$;}\\
\emph{шістнадцяткове  число}&7&B&6&&
\end{tabularx}}
%\end{tabular}

\vspace{5pt}
%\begin{tabular}{p{3.5cm}cp{0.2cm}ccccc}
{\setlength{\tabcolsep}{2pt}
\noindent
\begin{tabularx}{\textwidth}{>{\setlength{\hsize}{2.3\hsize}\centering\arraybackslash}X
   >{\setlength{\hsize}{0.5\hsize}\centering\arraybackslash}X
   >{\setlength{\hsize}{0.07\hsize}\centering\arraybackslash}X
   >{\setlength{\hsize}{0.5\hsize}\centering\arraybackslash}X
   >{\setlength{\hsize}{0.5\hsize}\centering\arraybackslash}X
   >{\setlength{\hsize}{0.5\hsize}\centering\arraybackslash}X
   >{\setlength{\hsize}{0.08\hsize}\centering\arraybackslash}X
   >{\setlength{\hsize}{3.55\hsize}\centering\arraybackslash}X}
\emph{двійкове число}&0011&.&0010&0011&1000&\multirow{2}{0.5cm}{ ; }&\multirow{2}{\hsize}{$11.001000111_2=3.238_{16}\,$.}\\
\emph{шістнадцяткове число}&3&.&2&3&8&&
\end{tabularx}}
%\end{tabular}

\vspace{5pt}
%\noindent
Зауважимо, якщо безпосередньо переводити число $3.14_{10}$ у шістнадцятковий вигляд, то отримується величина $3.23$D$_{16}$, тобто при другій операції, наведеній в табл.\ref{DvDs} відбувається певна втрата точності, пов'язана з вибором недостатньої кількості двійкових цифр для представлення дробової частини.

Щодо останнього типу систем числення, тобто змішаних, то вони є певним узагальненням позиційних, основою яких є певна зростаюча послідовність $\{b_k\}$, а будь-яке число записується у вигляді лінійної комбінації чисел цього набору:
\begin{equation*}
    x=\sum_ka_kb_k\,.
\end{equation*}

Найбільш відомим прикладом використання змішаної системи є представлення часу у вигляді кількості секунд, хвилин, годин, діб тощо.
До речі, у вже згаданих раніше шумерів була саме змішана система: числа від 1 до 59 записувалися з використанням лише двох цифр (які означали $1$ та $10$) та адитивного підходу; представлення більших чисел здійснювалось з використанням позиційної шестидесяткової системи та цифр--чисел, отриманих за непозиційним принципом.

Але повернемось до двійкової системи і поглянемо на неї дещо іншакше.
Загалом вона застосовується не лише для математичних операцій.
Наприклад, у 1854~р. англійський математик Джордж Буль опублікував роботу, яка описувала застосування алгебраїчних систем до логіки і започаткувала так звану булеву алгебру.
Згідно з цим підходом будь-яка логічна величина набуває лише двох значень --- <<правда>> або <<хибність>>, яким можна поставити у відповідність цифри 1 та 0.
В межах логічного числення існують логічні операції, основні з яких:
1)~кон'юнкція (І, AND);
2)~диз'юнкція (АБО, OR);
3)~<<виключне АБО>> (XOR, сумування за модулем 2);
4)~інверсія (заперечення, НЕ, NOT)\footnote{Зауважимо, що серед зазначених операцій лише AND, OR та NOT є простими, тобто не можуть бути виражені через інші. Щодо XOR, то вона є складеною: $a_i \,\text{XOR}\, a_j \equiv \,(\text{NOT} \,(a_i \,\text{AND} \,a_j)) \,\text{AND}\, (a_i \,\text{OR} \,a_j)$.}.
У табл.\ref{Log} наведена таблиця істинності цих операцій.
Зауважимо, що перші три операції є бінарними, тоді як NOT --- унарна.
Логічні операції можуть застосовуватись і до кожного розряду двійкового числа, тобто в цьому випадку виконуватимуться порозрядні операції.

\begin{table}[bth]
\vspace{-5pt}
\caption{Таблиця істинності деяких логічних операцій}
\label{Log}
\footnotesize
%\vspace{-5pt}
%\begin{tabular}{|c|c|c|c|c|c|}
\setlength{\tabcolsep}{3pt}
\begin{tabularx}{\textwidth}{|>{\setlength{\hsize}{0.7\hsize}\centering\arraybackslash}X|
   >{\centering\arraybackslash}X|
   >{\setlength{\hsize}{1.3\hsize}\centering\arraybackslash}X|
   >{\setlength{\hsize}{0.7\hsize}\centering\arraybackslash}X|
   >{\centering\arraybackslash}X|
   >{\setlength{\hsize}{1.3\hsize}\centering\arraybackslash}X|}
  \hline
\emph{Дія}&\emph{Операнди} &	\emph{Результат}	& \emph{Дія}	& \emph{Операнди}	& \emph{Результат}\\
  \hhline{|======|}
  \multirow{4}{\hsize}{\centering{AND}}&$0\quad0$&0&\multirow{4}{\hsize}{\centering{XOR}}&$0\quad0$&0\\
  \cline{2-3} \cline{5-6}
   &$0\quad1$&0&&$0\quad1$&1\\
  \cline{2-3} \cline{5-6}
  &$1\quad0$&0&&$1\quad0$&1\\
  \cline{2-3} \cline{5-6}
  &$1\quad1$&1&&$1\quad1$&0\\
  \hline
  \multirow{4}{\hsize}{\centering{OR}}&$0\quad0$&0&\multirow{4}{\hsize}{\centering{NOT}}&\multirow{2}{\hsize}{\centering{0}}&\multirow{2}{\hsize}{\centering{1}}\\
  \cline{2-3}
  &$0\quad1$&1&&&\\
  \cline{2-3} \cline{5-6}
  &$1\quad0$&1&&\multirow{2}{\hsize}{\centering{1}}&\multirow{2}{\hsize}{\centering{0}}\\
  \cline{2-3}
  &$1\quad1$&1&&&\\
  \hline
\end{tabularx}
%\end{tabular}
\end{table}

При записі логічних операцій можуть використовуватися не лише буквені позначення, а й символьні.
Наведемо приклади тотожних записів ($a_i$ та $a_j$ --- довільні біти):
\begin{gather*}
    a_i\,\text{AND}\,a_j=a_i\,\ast\,a_j=a_i\,\otimes\,a_j=a_i\,\&\,a_j=a_i\,\wedge\,a_j\,;\\
    a_i\,\text{OR}\,a_j=a_i\,+\,a_j=a_i\,\vee\,a_j\,;\\
    a_i\,\text{XOR}\,a_j=a_i\,\oplus\,a_j\,;\\
    \text{NOT}\,a_i=\overline{a_i}=\neg \,a_i\,.
\end{gather*}

Цифри 0 та 1 можуть не лише передавати інформацію про значення логічної величини, але й набувати значень <<так>> або <<ні>>, свідчити про наявність чи відсутність жорсткого диска, вказувати колір певної точки на монохромному зображенні тощо.
Якщо величина може набувати більше двох значень, то для її характеризації можна використовувати набір, який складається з більшої кількості нулів та одиниць, тобто двійкове число з певним числом розрядів.
Таким чином, з двійковим численням тісно пов'язані процеси передачі інформації.

На сьогодні у комп'ютерному світі всю інформацію передають та зберігають у вигляді наборів нулів та одиниць.
Тобто можна вважати, що 0 та 1 утворюють абетку, за допомогою якої створюються різноманітні слова, що мають певне інформаційне наповнення.
Звичайно, більш звичним є абетки, які містять більшу кількість знаків і складаються, наприклад, з літер, що відповідають певним звукам мови, або ієрогліфів, пов'язаних з предметами та поняттями.
Однак й така мінімалізована за складом абетка довела свою життєздатність.

Однією з найперших реалізацій бінарного представлення інформації була азбука Морзе.
За її допомогою відбувається кодування літер та інших знаків за допомогою комбінацій коротких (<<точок>>) та довгих (<<тире>>) світлових або радіоімпульсів.
Тривалість паузи між складовими одного знака повинна приблизно дорівнювати тривалості крапки, літери одного слова розділяються паузами, що наближено дорівнюють тривалості тире, а між словами очікується інтервал порядку двох тире.
Особливістю даного способу кодування є те, що послідовності можуть містити різну кількість бінарних елементів: від одного до шести.
Літери кодуються послідовностями від одного до чотирьох елементів, що дає $2+2^2+2^3+2^4=30$ можливих комбінацій, яких цілком достатньо для кодування 26 літер латинського алфавіту і майже вистачає для всіх літер кирилиці.
Послідовності з п'яти точок та тире утворюють 32 додаткових коди, яких цілком достатньо для передачі 10 цифр та 16 основних розділових знаків.
Щоб долучити всі розділові знаки, використовують комбінації з шести точок та тире, проте багато з таких комбінацій лишилися невизначеними.

Іншим прикладом двійкового коду є шрифт Брайля.
В цьому випадку символи письмової мови кодуються комбінаціями 6 опуклих або гладеньких крапок, розміщених у прямокутній комірці розміром $2\times3$ елементи.
Загальна кількість комбінацій --- $2^6 = 64$, щоправда деякі з них мають декілька значень залежно від попереднього символу (т. зв. перемикаючого коду або \emph{shift}-символу).
Загалом певні комбінації визначені для літер, цифр, розділових знаків, деяких буквосполучень та поширених слів, спеціальних кодів.
Той факт, що кожна комбінація складається з однакової кількості бінарних елементів (шести), споріднює азбуку Брайля із сучасними способами кодування інформації, де також використовуються рівновеликі набори двійкових цифр.

Мінімальна одиниця інформації називається \emph{біт}.
Цей термін був запропонований К.~Шеноном у 1948~р.
З одного боку, англійське слово <<\emph{bit}>> є скороченням від <<\textbf{BI}nary digi\textbf{T}>> (двійкова цифра), а з другого, воно як ціле має значення <<шматок>>, <<невеличка частина>>.
Біт набуває лише двох значень, у двійковому представленні йому відповідає один розряд (одна цифра).
Як вже зазначалося, також доводиться оперувати величинами чи поняттями, для опису яких не можна обмежитись одним бітом.
У 1956~р. В.~Бухгольц запропонував використовувати термін \emph{байт}\footnote{\emph{byte} - \textbf{B}inar\textbf{Y} \textbf{TE}rm або \textbf{B}inar\textbf{Y} digi\textbf{T} \textbf{E}ight}  для опису наступного за розміром, після біта, інформаційного блоку.
Часто це мінімальний обсяг даних, яким може оперувати комп'ютерна програма.
Історично в різний час і за різних обставин байт міг містити 6, 7, 8 або 9 бітів, однак зараз фактично стандартом є 8-бітовий байт.
Біти в байті нумеруються від нуля до семи.
В програмуванні при представленні чисел нульовим майже завжди є біт, розташований у крайній правій позиції, як це показано на рис.~\ref{F125},а.
В мережах дані зазвичай передаються послідовно, біт за бітом; початковий номер отримує той, який надійшов найпершим, і при записі зліва на право нульовий біт опиняється на лівому фланзі.
Для представлення байта у двійковому вигляді необхідне восьмирозрядне число; біти, які відповідають найменшому та найбільшому розрядам називаються молодшим та старшим, відповідно.


\begin{figure}[t]
\center
%\vspace{-10mm}
\includegraphics[width=0.9\textwidth]{F125}
\vspace{-3mm}
\caption{Структура байта (а) та слова (б)}
\vspace{-5mm}
\label{F125}
\end{figure}


Оскільки байт складається з восьми бітів, то він може набувати $2^8=256$  різних значень.
Ви\-бір саме такого співвідношення між байтом та бітом був досить випадковим.
Проте пізніше виявилось, що такий розмір зручний для збереження тексту майже будь-якою мовою, оскільки його можна представити за допомогою набору менш ніж з 256 символів (звичайно, окрім ієрогліфічного письма).
Крім того, людське око розрізнює приблизно 256 відтінків сірого кольору, і тому байт майже ідеальний для кодування окремих точок чорно-білих фотографій.

Наступний за розміром базовий тип інформаційного блоку --- \emph{слово}.
Розмір одного слова в процесорах Intel дорівнює 2 байтам (16 бітів), хоча за час розвитку комп'ютерних технологій траплялися і слова, що містили 18, 36, 48 та 60 бітів.
Нумерація бітів така сама, як і у байті; вісім бітів наймолодших розрядів відповідного двійкового числа утворюють молодший байт слова, решта --- старший (рис.~\ref{F125},б).
В слові 16 бітів, а отже, воно може набувати $2^{16}=65536$ різних значень.
Два слова утворюють \emph{подвійне слово}, яке складається з 32 бітів, два подвійних слова --- \emph{почетверене слово} (64 біти).

Зрозуміло, що кількості бітів певного інформаційного масиву та розрядів двійкового числа, яке його описує, однакові.
Тобто запис навіть лише одного слова повинен складатися з 16 двійкових цифр.
Істотне скорочення запису може бути досягнуте при використанні шістнадцяткових чисел; наприклад, для запису байта потрібне шістнадцяткове число, яке складається лише з двох цифр, а для запису слова --- з чотирьох.

\begin{table}[bht]
\vspace{-5mm}
\caption{Префікси опису кількості інформації}
\label{kibi}
\footnotesize
\begin{tabularx}{\textwidth}{|>{\setlength{\hsize}{0.3\hsize}\centering\arraybackslash}X|
   >{\setlength{\hsize}{0.6\hsize}\centering\arraybackslash}X|
   >{\setlength{\hsize}{2.1\hsize}\centering\arraybackslash}X|}
  \hline
\emph{Назва}&\emph{Позначення} &	\emph{Множник}	\\
  \hhline{|===|}
Кіло	&к&	$10^3 = 1\,000$\\
  \hline
Кібі	&кі	&$2^{10} = 1\, 024$\\
  \hline
Мега&	М	&$10^6 = 1\, 000\, 000$\\
  \hline
Мебі& Мі&	$2^{20} = 1\, 048\, 576$\\
  \hline
Гіга&	Г	&$10^9 = 1\, 000\, 000\, 000$\\
  \hline
Гібі&	Гі	&$2^{30} = 1\, 073\, 741\, 824$\\
  \hline
Тера&	Т&	$10^{12} = 1\, 000\, 000\, 000\, 000$\\
  \hline
Тебі&	Ті&	$2^{40} = 1\, 099\, 511\, 627\, 776$\\
  \hline
Пета&	П&	$10^{15} = 1\, 000\, 000\, 000\, 000\, 000$\\
  \hline
Пебі&	Пі&	$2^{50} = 1\, 125\, 899\, 906\, 842\, 624$\\
  \hline
Екса&	Е&	$10^{18} = 1\, 000\, 000\, 000\, 000\, 000\, 000$\\
  \hline
Ексбі&	Еі&	$2^{60} = 1 \,152\, 921\, 504\, 606\, 846\, 976$\\
  \hline
Зета	&З&	$10^{21} = 1 \,000\, 000\, 000\, 000\, 000\, 000\, 000$\\
  \hline
Зебі	&Зі	&$2^{70} = 1\, 180\, 591\, 620\, 717\, 411\, 303\, 424$\\
  \hline
Йота	&Й&	$10^{24} = 1\, 000\, 000\, 000\, 000\, 000\, 000\, 000\, 000$\\
  \hline
Йобі	&Йі&	$2^{80} = 1\, 208\, 925\, 819\, 614\, 629\, 174\, 706\, 176$\\
  \hline
\end{tabularx}
\vspace{-5pt}
\end{table}


Для позначення великих за обсягом інформаційних масивів історично використовувались стандартні префікси <<кіло>>, <<мега>> тощо.
Однак в цьому випадку ситуація була дещо неоднозначною і наявність префіксу могла означати збільшення кількості в \emph{n}--разів, кратній як степеню десяти, так і степеню двійки.
Наприклад, префікс <<кіло>> міг передбачати необхідність множення як на $10^3$, тобто на 1000, так і на $2^{10}$, тобто на 1024.
Перший варіант трактування префіксів традиційно використовувався, наприклад, при обрахунках кількості інформації, переданої по каналу зв'язку, другий --- при обчисленні розміру файла.
Проте чітких домовленостей не існувало, і тому, щоб подолати подібну плутанину, у грудні 1998~р. був представлений офіційний стандарт системи назв та символів одиниць вимірювання для використання в області обробки та передачі даних.
Зокрема, в цьому стандарті множники, пов'язані з двійковою системою числення, отримали нові назви --- <<кібі>>, <<мебі>> тощо.
Детальніша інформація наведена в табл.~\ref{kibi}.

%\newpage

\paragraph{\emph{Контрольні запитання}}
\addcontentsline{toc}{section}{\emph{Контрольні запитання}}		
\begin{enumerate}
  \item Чим багатотермінальна система відрізняється від комп'ютерної мережі?
  \item Які причини відмінностей характеристик LAN та WAN на початкових етапах розвитку?
  \item За якими параметрами відбувається зближення комп'ютерних та телекомунікаційних мереж?
  \item Чи може історія комп'ютерних мереж бути зведена до історії Інтернету?
  \item Класифікуйте мережу університету, а також мережу, послугами якої ви користаєтеся вдома, за всіма ознаками, вказаними у параграфі~\ref{sec102}.
  \item Визначте типи фізичних каналів для мереж, згаданих у табл.~\ref{merezh}?
  \item Яким чином можна класифікувати топології комп'ютерних мереж?
  \item Виходячи з яких міркувань необхідно вибирати топологію мережі?
  \item Чим відрізняються комутація та маршрутизація?
  \item Що спільного між задачами комутації та маршрутизації?
  \item На які складові частини можна розбити процеси комутації та маршрутизації?
  \item Які основні прилади входять до складу комп'ютерних мереж?
  \item Поясніть різницю між концентратором та комутатором; між мостом та шлюзом.
  \item Запишіть числа АА$_{16}$, $1010110_2$, $123_{10}$, $123_8$, $2.71_{10}$ у десятковому, двійковому, вісімковому та шістнадцятковому вигляді.
  \item Яке з чисел найбільше?
  \begin{enumerate}
     \item $345_{10}$;
     \item $345_8$;
     \item $101101_2$;
     \item $1\text{C}\,0_{16}$.
  \end{enumerate}
  \item До якого типу систем числення належить стандартний спосіб вимірювання кутів?
  \item Обчисліть результат вказаних нижче логічних операцій:
  \begin{enumerate}
     \item $101001_2\,\text{AND}\,101100_2$;
     \item $10_2\,\text{OR}\,10_{10}$;
     \item $11110000_2\,\text{XOR}\,3\text{C}_{16}$;
     \item $\text{NOT}\,88_8$.
  \end{enumerate}
  Результати запишіть у двійковому та шістнадцятковому вигляді.
  \item Скільки бітів потрібно для передачі інформації про колір смуги в райдузі?
  \item Скільки вісімкових цифр треба для того, щоб записати інформацію, які міститься в одному слові?
  \item Скільки байтів треба для того, щоб запам'ятати номер телевізійного каналу, який Ви дивилися вдома при останньому перегляді телевізора?
  \item Скільки байтів у 1.8~ГБ?
\end{enumerate}